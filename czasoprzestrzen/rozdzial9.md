---
mathjax: true
---
## IX. Pierwsze uwagi o czasoprzestrzeni

Pojęcie czasoprzestrzeni istniało już w mechanice klasycznej,
gdzie oznaczało iloczyn kartezjański przestrzeni euklidesowej i czasu.
Czas tu był dodatkowym wymiarem, ale mierzonym w innych jednostkach i niezależnym od przestrzeni.

To, że czas i przestrzeń mogą tworzyć jeden obiekt, w którym czas i przestrzeń w jakiś sposób mogą się mieszać
i zamieniać, uświadomił sobie już matematyk Hermann Minkowski. Wymyślił też,
jak za pomocą czterowymiarowej czasoprzestrzeni w prostszy sposób przedstawić szczególną teorię względności.

Jednym z problemów, który było trzeba rozwiązać, było ustalenie, w jaki sposób należy mierzyć odległości
w czasoprzestrzeni. W przestrzeni odległość mierzymy w metrach a czas mierzymy w sekundach.
Aby je połączyć, konieczne jest przekształcenie odległości w czas albo czasu w odległość.
Dobrym rozwiązaniem okazało się pomnożenie czasu **t** przez szybkość światła **c**,
po czym zamiast czasu otrzymamy odległość. Jeżeli do trójwymiarowej przestrzeni dodamy następny wymiar czasowy
pomnożony przez prędkość światła, otrzymamy czterowymiarową przestrzeń,
w której wszystkie wymiary są w tych samych jednostkach.
Pojawił się jednak następny problem. Czas różni się trochę od przestrzeni.
Jeżeli w przestrzeni można dowolnie poruszać się tam i z powrotem,
to powrót w czasie prowadzi do różnych sprzeczności. Minkowski rozwiązał tę kwestię w ten sposób,
że czasowy wymiar pomnożył, oprócz szybkości światła jeszcze przez jednostkę urojoną **i**.
Wzór na odległość w czasoprzestrzeni otrzymał wówczas następujący kształt
 
$$ d = \sqrt {x^2+y^2+z^2+i^2*c^2*t^2}  $$,

co ze względu na to, że  $$ i^2 = -1 $$  

daje

$$ d = \sqrt {x^2+y^2+z^2-c^2*t^2}  $$,

Jest to tak zwany interwał czasoprzestrzenny używany do ustalania odległości w czasoprzestrzeni.
Otrzymany w ten sposób matematyczny model czasoprzestrzeni nie zawiera już w sobie
sprzeczności przyczynowości i umożliwia formalny zapis równań szczególnej teorii względności Einsteina.

Kiedy wszystko sformalizowało się i sprowadziło się do równań,
można było uzyskane wzory jeszcze dalej przekształcać. Jednostka urojona już się w nich nie pojawia,
tylko przy wymiarze czasowym jest inny znak niż przy wymiarze przestrzennym.
Jak uzasadnia się, dlaczego właśnie w ten sposób?
Po prostu identyczny znak prowadzi do sprzeczności a znak odwrotny nie i nikt nie widział
innych możliwości. Matematyczne modele możemy tworzyć praktycznie dowolnie,
tylko trzeba ostrożnie interpretować wyniki.

To, że z interwałem czasoprzestrzennym jest coś nie tak jak powinno, uświadomiłem sobie w momencie,
kiedy zrozumiałem, że to co obserwujemy, nie jest przestrzenią trójwymiarową,
tylko jakimś wycinkiem czasoprzestrzeni.
Każdy obserwowany obiekt jest od nas oddalony nie tylko w przestrzeni, ale również w czasie.
Jeżeli obserwujemy jakąś erupcje na Słońcu, to jaka jest odległość pomiędzy erupcją a naszą obserwacją?
W przestrzeni jest to około 150 milionów kilometrów, w czasie około ośmiu minut.
Jaka jest więc odległość tych dwóch zdarzeń w czasoprzestrzeni?
Interwał Czasoprzestrzenny oblicza się w ten sposób, że od odległości w przestrzeni
odejmuje się czas pomnożony przez szybkość światła. W naszym wypadku wychodzi zero.

Jeżeli się nad tym zastanowimy, to zrozumiemy, że interwal czasoprzestrzenny w obecnie używanej formie
nie jest odległością dwóch zdarzeń w czasoprzestrzeni, tylko odległością sygnału świetlnego
dotyczącego jednego zdarzenia od drugiego zdarzenia.

Dla wszystkiego co w danej chwili widzimy, czasoprzestrzenny interwał jest równy zeru.
Widzimy to jeszcze wyraźniej, kiedy dla odległości w przestrzeni użyjemy współrzędnych sferycznych.
Odległość w przestrzeni ustalamy na podstawie tego, ile czasu potrzebuje światło na dotarcie
od obiektu do nas, czyli prędkość światła pomnożona przez czas.
Dla odległości w czasoprzestrzeni następnie otrzymujemy prędkość światła pomnożoną przez czas
minus prędkość światła pomnożoną przez czas, czyli zero.
W jaki sposób w takim razie należy ustalać odległości w czasoprzestrzeni?
Jeżeli chcemy znaleźć odpowiedź na to pytanie, trzeba najpierw wrócić do początkowych uwag o czasie
i o czasoprzestrzeni a następnie próbować szukać rozwiązania jeszcze raz.

## [X. Zasada względności w czasoprzestrzeni ](rozdzial10) 
